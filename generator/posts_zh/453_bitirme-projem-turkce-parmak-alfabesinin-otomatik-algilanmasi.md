Bitirme projem: Türkçe parmak alfabesinin otomatik algılanması
2011-06-20
Görüntü işleme, Bilgisayarla görü, Programlama
Bu projede, Türkçe parmak alfabesinde benzer karakterlerin ayırt edilmesini kolaylaştıracak en etkili özelliklerin çıkarılmasına yönelik bir otomatik parmak alfabesi algılama sistemi geliştirilmiştir.
http://www.isikdogan.com/img/thumbs/fingerspelling.jpg
---
İşaret dilinin bir alt kümesi olan parmak alfabesi ile ifade etme, özellikle özel isimleri ifade edebilmek veya anlaşılmayan kelimeleri netleştirmek için kullanılan, her harfin bir işaret ile temsil edildiği bir ifade etme yöntemidir. Türk İşaret Dili parmak alfabesinde çeşitli harf imlerinin ve karmaşık el şekillerinin varlığı, kamera tabanlı bir otomatik algılama sisteminin geliştirilmesini zorlaştırmaktadır.
Bu projede, Türkçe parmak alfabesinde benzer karakterlerin ayırt edilmesini kolaylaştıracak en etkili özelliklerin çıkarılmasına yönelik bir otomatik parmak alfabesi algılama sistemi geliştirilmiştir. Bu çalışmada temel olarak Histograms of Oriented Gradients (HOG) yöntemi ile özellik çıkarımı ve Principal Component Analysis (PCA) yöntemi ile özellik azaltma üzerine kurulu bir yaklaşım öne sürülmüştür. Özellik çıkarımında el şekillerinin dış izdüşümünün kullanılması yerine görüntülerin gri seviyesindeki iç özelliklerin kullanılması sistemin ayırt edicilik başarımını artırmaktadır. Sınama amaçlı kullanılan veri seti 4 farklı işaretçiden alınmış olan 493 parmak harfi görüntüsünden oluşmaktadır ve sınama sonuçlarında %99.39 ortalama sınıflama başarısı elde edilmiştir.
[vid]http://youtu.be/wdYSuZ1ri3U[/vid]
Konu ile ilgili sempozyum makalemi aşağıdaki bağlantıdan indirebilirsiniz:
F. Isikdogan and S. Albayrak, “Automatic Recognition of Turkish Fingerspelling”, Proceedings of International Symposium on INnovations in Intelligent SysTems and Applications (INISTA 2011), pp. 264-267, June 15-18, 2011, Istanbul, Turkey [<a href="http://ieeexplore.ieee.org/xpls/abs_all.jsp?arnumber=5946072" target="_blank">IEEE Xplore Link</a>][<a href="http://isikdogan.com/files/Automatic-Recognition-of-Turkish-Fingerspelling.pdf" target="_blank">PDF Download</a>]
