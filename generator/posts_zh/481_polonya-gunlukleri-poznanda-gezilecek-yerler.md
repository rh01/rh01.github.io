Polonya günlükleri: Poznań'da gezilecek yerler
2011-08-04
Polonya, Yurtdışı, En çok okunan yazılar
Poznan derli toplu ve meşhur yerlerin birbirine yakın olduğu küçük sayılabilecek bir şehir. Yürüyerek veya tramvay kullanarak çoğu yeri gezebilirsiniz. Gezilebilecek yerlerin listesi ve çektiğim fotoğrafları yazının devamında bulabilirsiniz.
http://www.isikdogan.com/img/blog/katedra7.jpg
---
Poznan için derli toplu ve meşhur yerlerin birbirine yakın olduğu küçük sayılabilecek bir şehir diyebilirim, yürüyerek veya tramvay kullanarak çoğu yeri gezebilirsiniz. Gezilebilecek yerler ile ilgili kendi listemi çektiğim fotoğraflar ile birlikte paylaşmak istedim.

##Stary Rynek (Eski Market Meydanı)

Renkli evleri, taş döşeli meydanı, fıskiyeleri ve orta çağ mimarisi ile eski market meydanı Poznan'da ilk görülmesi gereken yerlerden biri. Meydanda St. John Nepomucene heykeli, Neptün, Mars ve Apollo'nun fıskiyeleri dikkat çekiyor. Merkezdeki tarihi şehir salon binasında (Ratusz) her gün öğlen saatinde şehrin sembolü olan mekanik keçiler ortaya çıkıyor. Meydanın gece manzarası da oldukça güzel.

![Stary Rynek](../img/blog/Stary_Rynek_panorama.jpg)

##Katedra

St. Peter ve St. Paul Katedrali (kısaca Katedra diyorlar) Polonya'nın en eski kiliselerinden biri. 10. yüzyılın ikinci yarısında yapılmış olan katedral şehir merkezinin kuzeydoğusunda iki nehir arasında Tumski adasında yer alıyor.

![Katedra](../img/blog/katedra.jpg){: height="250"}
![Katedra](../img/blog/katedra6.jpg){: height="250"}
![Katedra](../img/blog/katedra7.jpg){: height="250"}

##Stary Browar

Tarihi 1800'lü yıllarda kurulan malt fabrikasına uzanan Stary Browar, birkaç yıl önce Uluslararası Alışveriş Merkezleri Kurulu tarafından "Avrupa'nın en iyi alışveriş merkezi" ödülüne layık görülmüş. Eski market meydanına yürüyerek 10dk uzaklıkta olan Stary Browar göz kamaştırıcı mimarisi ile dikkat çekiyor.

![Stary Browar](../img/blog/Stary_Browar_Panorama.jpg){: height="150"}
![Stary Browar](../img/blog/Stary_Browar2.jpg){: height="150"}
![Stary Browar](../img/blog/stary_browar_inside.jpg){: height="150"}

##Zamek Cesarski (İmparatorluk Kalesi)

Neo-Romanesk mimariye sahip kale bugün kültür merkezi olarak kullanılıyor. Poznan'daki ana caddelerden biri olan Święty Marcin'de yer alan kaleyi bulmak oldukça kolay. Ayrıca kalenin hemen yanında 1956 protestocularının anısına yapılmış yaklaşık 20 metre yüksekliğinde iki büyük haç şeklinde bir anıt bulunuyor.

##Fara Kilisesi

17\. yüzyılda yapılmış ve barok mimarisine sahip olan bu kilise pembe dış cephesi ve iç tasarımıyla dikkat çekiyor. Şehir merkezinde, eski market meydanına oldukça yakin bir konumda yer alıyor.

![Zamek Cesarski](../img/blog/zamek_castle.jpg){: height="250"}
![Fara Kilisesi](../img/blog/fara_kilisesi3.jpg){: height="250"}

##Malta Gölü

Yapay bir göl olan malta gölünün çevresi dinlenmek için güzel bir mekan olduğu gibi güzel bir sabah sporu için de birebir. Gölün çevresini bisiklet kiralayarak veya yürüyerek turlamak mümkün. Gölün kenarında her yıl Malta Festivali adı altında çeşitli etkinlikler oluyor. Ayrıca gölün karşısında Galeria Malta adında bir de alışveriş merkezi bulunuyor. Özellikle güzel havalarda Malta Gölü ve çevresi kesinlikle görülmeye değer.

![Malta Gölü](../img/blog/malta_lake.jpg){: height="200"}
![Malta Gölü](../img/blog/malta_lake2.jpg){: height="200"}
![Malta Gölü](../img/blog/malta_lake3.jpg){: height="200"}

##Citadel Parkı

Şehir merkezine yakın oldukça geniş bir park. Parkın içerisinde yer yer sıradışı anıtlara rastlamak mümkün. Ayrıca bir askeri müze ve şehitlik de parkın içinde yer alıyor.

![Citadel Parkı](../img/blog/cytadela.jpg){: height="200"}
![Citadel Parkı](../img/blog/cytadela2.jpg){: height="200"}
![Citadel Parkı](../img/blog/cytadela3.jpg){: height="200"}

Poznan'daki ziyaretiniz birkaç günden uzunsa çevredeki yerleşim yerleri olan Kornik ilçesi ve Rogalin köyünü görmenizi tavsiye edebilirim.

##Kórnik

Poznan merkezine yaklaşık 25km uzaklıkta ve Poznan'a bağlı bir şehir, bir nevi Poznan'ın ilçesi diyebiliriz. Poznan Rataje istasyonundan ulaşım otobüsle 25 dakika sürüyor. Kornik'te en çok dikkat çeken yapı olan Kornik Kalesi bugün müze ve kütüphane olarak kullanılıyor. 14. Yüzyılda yapılmış olan bu kalenin iç duvar ve tavanlarında Türk motiflerini anımsatan oymalara rastlamak mümkün.

![Kornik kalesi](../img/blog/kornik_castle.jpg){: height="200"}
![Kornik kalenin içi](../img/blog/kornik_castle_inside.jpg){: height="200"}
![Kornik kalenin içi](../img/blog/kornik_castle_ceiling.jpg){: height="200"}
![Kornik](../img/blog/kornik.jpg){: height="200"}
![Kornik](../img/blog/kornik2.jpg){: height="200"}

##Rogalin

Poznan'ın merkezine 26km ve Kornik'e 12km uzaklıkta olan Rogalin, Poznan'ın ilçelerinden biri olan Mosina'nın bir köyü. Poznan merkezden (Dworzec PKS) hareket eden otobüsler ile ulaşım 40 dakika sürüyor. 18. yüzyılda yapılmış barok dönemi mimarisine sahip Rogalin Sarayı ve Raczynski Ailesinin Mozolesi (St. Marcelina Şapeli) Rogalin'deki en meşhur mekanlar.

![Rogalin Saray](../img/blog/rogalin_palace2.jpg){: height="200"}

![Rogalin Saray](../img/blog/rogalin_palace1.jpg){: height="250"}
![Rogalin](../img/blog/rogalin4.jpg){: height="250"}

Şimdilik aklıma gelenler bunlar, ilginç mekanlar keşfedersem sonradan eklerim.

Sizin tavsiye ettiğiniz yerler nereler? Poznan'a gittiyseniz deneyimlerinizi yorumlarda paylaşarak içeriğe katkıda bulunabilirsiniz.

